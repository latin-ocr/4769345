12

 

Velut pugna deorum de sorte Troianorum dissidentium manusque postremo inter se
conserentium, cum apud poetam oculis cerni non possit, cogitationi licet hanc scenam dilatare,
personasque deorum et quae ab iis geruntur tanta tamque humana omnia superantia fingere,
quantacunque velit. Pictori autem scena est proponenda oculis conspicua, cuius partes variae
eaeque necessariae modum constituunt personis agentibus, qui modus prope adiacens cum non
congruat superiori deornm naturae, hi qui apud poetam grandes erant, in 'tabula immanes apparent.

Minerva enim, quam primam in hac pugna aggreditur Mars, paulum recedens valida
manu humo nigrum asperum magnumque arripit lapidem, quem antiquitus coniunctae hominum
manus terminum posuerunt. ·

“Ηδ’ἆναχασσαμενη λυθον εἵλετο χειρι παχειῃ >

Κειμενον ἐν πεδιῳ, μελανα τρηχυν τε, μεγαντε

Τον ῤ ἄνδρες προτεροι θεσαν ἔμμεναι ου’ρον αρουρης.
Qui quantus fuerit ut recte iudicemus, in memoriam nobis revocemus heroas ab Homero fictos
duplo validiores validissimis Homericae aetatis viris ab iis, quos Nestor adolescens cognovisset,
multum robore superari. Iam si Minerva lapidem, quem non unus, quem plures Nestoris
adolescentislaequalos terminum posuerant, in Martem iaculatur, quali tu putas ‘statura hanc
deam esse fingendam? Quae si statura respondet magnitudini lapidis, miraculum tollitur.
Hominem enim, qui triplo me superet corporis magnitudine, triplo maiorem lapidem iaculari,
naturae est consentaneum. Sin non respondet, pictura vero adeo est dissimilis, ut in offen·
sionem nostram cadat3 neque haec offensio nobis quantum divinae superent humanas vires
deliberantibus eximitur. Quo enim maiora videmus effecta, eo maiores cernere volumus causas
efficientes.

Mars porro ingenti illo lapide percussus, septem obtexit iugera (τρις δἠερα τυψε βαθειαν).
Quam incredibilem corporis magnitudinem cum pictor fingere non possit, non Martem videmus
humi iacentem, certe non Martem Homericum, sed militem nescio quem gregarium.

Quam igitur legimus deminutionem apud Longinum, homines ab Homero ad deorum auctos
esse firmitatem, deos ad hominum deminutos infirmitatem sibi videri dicentem, eam a picto-
ribus videmus effectam. Quorum in operibus onmia prorsus evanescunt, quibus poeta deos
divinis etiam hominibus praestantes facit. Magnitudo enim et vires corporis pedumque cele-
ritas, quas Homerus aliquantum maiores et admirabiliores diis tribuit, quam heroibus vel prae-
stantissimis, in picturis ad communem hominum mensuram sunt redigendae, ut Jupiter et
Agamemnon, Apollo et Achilles, Aiax et Mars prorsus eiusdem naturae videantur neque ulla
re distinguantur nisi externis quibusdam, quae convenerunt, signis.

Pictores quidem, ut significent, quae in operibus suis sub adspectum cadere nolint, ea
oculis personarum agentium occulunt tenui nube, quae ex ipsis Homeri carminibus videtur
petita. Nam si quis praestantium heroum in poelii concursu armorumque strepitu tanto ver-
satur in periculo, ut nisi deorum potentia servari non possit, poe’ta eum per deum tutorem
densa nebula vel noctis caligine involutum indeque abreptum facit, veluti Paris abripitur per

