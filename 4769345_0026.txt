18

 

Iam cum ars pingendi in continuis suis compositionibus unum solum actionis momen-
tum pingere possit,· feracissimum eligit, quo et quae antea erant acta et quae pos't agentur
maxime illustrantur.

Similiter poetica ars cum in progredientibus actionibus unam solam corporum pro-
prietatem possit monstrare eam eligit, qua corpus optime tale illustretur, quale in actione
ipsa apparet.

Inde repetitur id quod docetur et de epithetorum ornantium constantia et de parva
corporum accuratius descriptorum frequentia.

His aegre conclusis minus confiderem, si ea non essent Homericae artis consuetudine
atque usu confirmata aut potius ab eo repetita. Nisi his principiis praeclara Homeri ars non
potest definiri aut illustrari, nec contraria tot recentiorum poetarum ratio diiudicari, qui in re
aliqua cum pictore tentant certare, in qua non possunt ab eo non superari.

Ab Homero censeo nihil fere nisi actiones progredientes depingi, ·corpora et res sin-
gulas omnes ita describi, ut actionu'm sint participes, uno plerumque epitheto, Quid igitur
mirum, quod pictor in eius descriptionibus aut paulum aut nihil inveniat, quod ipse imitetur,
quod in iis tantum versetur descripttonibus, in quibus magna formosorum pulereque disposi-
torum corporum copia in loco aliquo summa amoenitate ornato congesta est, quamvis et cor-
pora ipsa eorumque dispositio et locus vel minimo a· poeta sint depicta ornatu. Remque ita
se habere eum non effugiet, qui totam seriem picturarum, quas Gaylus proponit, ex Homeri
carminibus petitas singillatim velit percurrere.

Mittamus igitur illum, qui poetarum ingenium colorum, quibus pictor utitur, varietate
metitur ipsique qualis sit ars Homeri accuratius explicemus.

Unaquaeque, inquam, res ab Homero plerumque epitheto depingitur uno. Veluti na·
vem dicit modo nigram, modo curvam, modo celerem ,ι cum plurimum remis bene instructam
nigramque. Plura piget eum accumulare epitheta. Non vero piget navigationem, non profec-
tionem, non appulsum diligentissime describere, ut pictori quinque sexve conficiendae sint
picturae, si rem integram in tabulam transferre velit. ’

Iam si res ipsa Homerum cogit in una aliqua re vel persona describenda diutius v-er
sari, non tamen proponit descriptionem, quam pictor possit imitari penicillo, sed singulari arte
illas per continua temporis momenta persequitur, quorum uno quoque mutatae apparent, quo-
rumque pictor ultimum solum 'potest pingere, ut perfecta proponat ea quae apud poetam nas-
centia conspicimus. Veluti si Homero «lunonis currus est describendus, J uventatem deam
conspicimus singulas eius partes componentem. Rotas enim, axes, sellam, temonem loraque
conspicimus non iam composita, ‘sed ut «luventatis manibus componantur. Rotae solae plus
· uno lineamento describuntur. Singulatim enim ante oculos nostros ponuntur octoni radii aenei,
orbes aurei et aere cincti, medioli argentei. Nam cum plures essent rotae, diceres tanto plus
temporis in earum descriptione consumendum fuisse, quanto plus ad eas currui applicandas
opus esset. Legimus enim apud Homerum:

