22'

 

At hoc ad orationem ipsam eiusque partes pertinet, non ad poetae, qui iis utitur, consilium.
Is enim non solum id spectat, ut intelligatur, ut imagines ab eo propositae clarae sint et per-
spicuae (id enim scriptoris est, qui soluto utitur sermone), sed quas in nobis excitet cogitationes,
eas tam claras esse vult, ut repente res ipsae oculis quasi videantur obversari, eoque temporis
momento nos ipsi ita decipiamur, ut vix divinamus, qua id fiat ratione i. e. verbis. Huc. spec-
tabat, quam supra proposuimuS, poeticae picturae definitio. At poetam volunt nihil fere pro-
ponere nisi picturas Quare iam videamus, quatenus fieri possit, ut corporum partes aliae
positae iuxta alias ab eo depingantur.

Qui fit, ut rem aliquam externam perspicue animo fingamus? Primum consideramus
partes eius, quales sint singulae, deinde quomodo inter se- cohaereant, denique totum quale sit.
Quae omnia sensibus nostris tanta efficiuntur celeritate, ut in unum coeant3 eaque celeritate
opus est, ut claram rei totius imaginem percipiamus, quae nisi singularum partium ct natura
et coniunctione perspectis non efficitur. Fae igitur poetam nos optimo ordine ab alia parte
ad aliam traducere, fac evidentissime nobis eum, quomodo hae inter se cohaereant, demonstrare,
quantum ad haec ei opus erit temporis? Quae oculus uno comprehendit obtutu, ea aliud ille post
aliud lente enumerat, ut ad ultimum progressi, quale primum fuerit, iam simus obliti. Nihilo
tamen secius ex his omnibus totum est effingendum animo. Qua in re oculo quidem quas
perspexit partes semper obversantur, atque iterum iterumque possunt percurri, sed auri quas
perc-epit partes evanescunt, nisi memoria retinentur. Etiamsi vero ea retineantur, quo opus
est labore, qua contentione, si, quomodo illae aures pepulerint et quo ordine, clare tibi revocare
modicaque celeritate una comprehendere velis· ut aliquam rei totius formam animo fingere possis.

Age rem quae sit experiare exemplo, quod in suo genere praestantissimum ab Hallero
proponitur hunc in modum:

Vides ut alta gentiana germinans
Herbas superet ignobiles,

Paret tyrannae turba florum, caerula
Honorat ipsa illam soror.

Flores coronant aurei radiis pares
Caulem atque vestem caesiam.

Frondes eburnao lineis virentibus
Nitent gemmarum fulmine.

Ο iusta lex, venustas mixta robori
Mens sana pulchro in corpore.

Hic serpit herba parva noctem aequans nigram
Frons en habet formam crucis,

Flos ipse aurata suavis rostra habet duo,
Quae fert avis amet‘hystia.

Folium eece splendens hie refulget rivulo in
Virente digitatum ac leve.

Florum alba nix sepitur mixta purpurae

