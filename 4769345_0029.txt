21

 

enim revera distabat Agamemnon ab Achille, id quod hic ipse quamvis maxime iratus negare
non poterat.

Quamquam Homerus non solum ubi in descriptionibus alia quaedam persequitur con-
silia, sed etiam ubi nihil propositurus est, nisi meram imaginem, hane in historiam quandam
rei propositae involutam exhibet, ut partes eius, quas in re ipsa aliam videmus iuxta aliam
positas, in ipsius descriptione non minus vero similiter alia sequatur aliam et pariter cum
fluente oratione quasi excurrant. Veluti si depingere vult Pandari arcum, corneum, nescio
cuius longitudinis, politum, laminis utrimque aureis ornatum, quid? num haec omnia, quae
propria sunt arcus deinceps ieiune enumerat? hoc esset hominis talem arcum opifici imperantis
et praescribentis, non poetae pingentis. A venatu potius incipit, quo ibex, cuius e cornibus
arcus factus est, a Pandaro in rupibus insidiante percussus est. , Cuius e cornibus eum mira
essent magnitudine, arcum iubet construi. Iam in manibus sunt opificis, qui ea connectit,
connexa polit, polita auro ornat. Quomodo, ut iam diximus, apud poetam videmus nascentia,
quae in pictura non possimus conspicere nisi perfecta. Verba autem Homeri haec sunt:

— — -— Τοξον εὐξοον, ἰξαλου αἶγος

Ἀγριου, όν pa ποτ’ αὐτος, ὑπο στερνοιο τυχησας,

Πετρης ἑκβαινοντα δεδεγμενος ἐν προδοκῃσιν

Βεβληκει προς στηθος · ὁδ’ὖπτιος ἔμπεσε napy]

Tov κερα ἐκ κεφαλης ἕκκαιδεκαδωρα πεφύκει

Και τα μεν ἀσκησας κεραοξοος η’ραρε tentam,

Παν δἐιῖ λειηνας, χρυσεην ἑπε-θηκε κορωνην.
Dies me deficeret, si omnia huiuscemodi exempla vellem excerpere. Quae magno praesto
sunt numero ei, qui Homeri carmina bene noverit.

XVII.

Forsitan quispiam dixerit, signa, quibus utantur poetae, non solum aliud sequi aliud,
sed etiam ad arbitrium fingi. Quae cum ita sint, fieri sane posse, ut signis illis corpora, quae
existant in spatio, describantur. Atque apud Homerum ipsum exstare huiusmodi exempla.
Cuius si quis in memoriam sibi revocet descriptionem clypei Achillei, eum exemplum habere,
quo evidentissime probatum sit, quam copiose, quamque poetice rerum singularum partes alia
iuxta aliam positae possint describi.

Utrumque iam refellam. Duae enim sunt res, quas ille opponit, non una. Nam et
recta conclusio per se vel sine exemplo valet et exemplum ipsum ab Homero petitum magnam
habet auctoritatem, etiamsi nulladum conclusione sit comprobatum.

Negari sane non potest, cum signa orationis ad arbitrium fingantur, fieri posse, ut iis

partes eorporis alia post aliam describantur, quae revera alia iuxta aliam positae cernuntur.
3*

