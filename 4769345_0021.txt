13

 

Venerem, Idaeus per Neptunum, per Apollinem Hector. Quam nebulam nubemve Caylus arti·
ficibus iterum iterumque commendat adhibendas, quotiens ei eiusmodi praeformat picturas.
Quis autem est, quin intelligat, hac nebula, hac caligine nihil aliud voluisse poetam, nisi ut
significet, res ab illis involutas a conspectu esse abstractas. Quare semper miratus sum, poeti·
cam illam formam effectam veramque nubem in imagine aliqua constitutam videns, pone quam
tanquam pariete mobili occultus heros aliquis conspectum hostis effugit. Neque poeta hoc vo·
luit, et artifex hac ratione· limites artis suae egreditur. Haec enim nubes nihil est nisi signum,
ut ita dicam, hieroglyphicum, quod ‚heroem liberatum non revera condit, sed spectatores monet,
ut animo eum fingant conditum, simillimaque est schedulis illis in vetustis quibusdam picturis
ex ore personarum pictorum pendentibus, in quibus quid dixerint illi aperitur.

Homerus sane quidem Achillem, cuius e conspectu Apollo Hectorem removet, ter facit
nebulam illam ferientem (τρις δἠερα ww& βαθειαν). At ne hac quidem re aliud quid signifi-
catur, nisi Achillem furore adeo fuisse correptum, ut ter iceret priusquam sentiret, hostem iam
non adesse. Neque Achilles vidit ullam veram nebulam, neque dii ad occulendos hero'e‘s ne-
bula utebantur, sed repentina amotione. Quam ut indicaret tam subito esse factam, ut quo-
modo esset facta humani effugeret oculi aciem, corpus amotum a poeta nebula involutum fin-
gitur, non quod illius loeo nebula apparuerit, sed quod rem nebula cinctam non conspicuam
putamus. Quare est ubi poetaratione inversa non virum oppressum e conspeetu tollat, sed
hostem opprimentem luminibus privet. Neptunus quidem oculos occaecat Achillis Aeneam
mortiferis eius erepturus manibus, quem uno impetu ex media in novissimam transfert aciem.
Re tamen vera Achillis oculi tum non magis erant occaecati, quam amoti illi heroes in nubem
involuti, et hoc et illud a poeta fingitur, ut eo melius summa amotionis celeritas evanescendo
similis sensibus percipiatur.

Homerica autem nebula illa pictores non modo iisdem conditionibus usi sunt, quibus
Homerus ea vel utebatur vel usus fuisset, si quid vel non esse conspicuum vel evanescere vo-
luerunt, sed ubicunque in pictura a spectatoribus conspici voluerunt quod a personis pictis aut
omnibus aut singulis non conspiciebatur. Minerva quidem ab Achille solo conspiciebatur.
cum eum retinebat, ne manum inferret Agamemnoni. Quod ut reete exprimatur ab artifice si
Caylus non habet quod suadeat, nisi ut illa caeteris, qui in concione erant, velata circumdaretur
nube, prorsus non intelligit, quid voluerit poeta, qui deorum naturam ita fingit, ut oculis hu-
manis cerni non possint. Non igitur opus est occaecatione, non privatione lucis, ut dii non
cernantur, sed aucta visus humani claritate opus est, ut cerni possint. Nebula igitur illa a
pictore non solum ad arbitrium et contra artis naturam adhibetur, sed ea etiam caret subti-
litate, quam signa ad arbitrium facta habere solent, cum pictores ea utantur, ut et conspicua
velent et non conspicua illustrent.

2*

