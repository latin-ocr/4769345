11

 

fingendae, quae omnem industriam, omnemque diem absumat, erit quaerenda, sed altius erit
repetenda et nescio an in ea re, qua ars impedita voluptasque videbatur imminuta, iam sapiens
quin etiam utilis continentia artificis sit laudanda. Neque timeo, ne quae posuerim experientia
reprobentur. Pictores enim bonae Cayli voluntati gratiam quidem habebunt, sed vix puto, eos
consilio eius, quotiens ipse speret, usuros esse. Quod si tamen fieret, centum annis praeter-
lapsis novo opus esset Caylo, qui vetera in memoriam revocaret exemplaria artificemque eo
reduceret, unde ante eum multi immortalem paraverunt laudem. An cui in mentem venerit,
multitudinem non minus esse doctam, quam existimator librorum ope factus sit eique omnes
et historiarum et fabularum res notas esse, unde pictura aliqua pulcra posset componi? Quam-
quam non quidem nego praeferendum fuisse, si artifices inde a Raphaeli aetate non quidem
Ovidii, sed Homeri carmina compilassent. Quod quoniam non fecerunt, ne turbemus vulgus,
neve voluptatem ei pluris vendamus, quam par est.

Protogeni quidem, cum Aristotelis matrem pinxisset, quantam philosophus solverit pc-
cuniam nescio, consilium autem ei dedit vel pretii loco vel pretio additum, quod multo erat
pretio ipso praestabilius Suasit enim ei quod non adulandi causa factum puto, sed quod
artificis esse intellexit opera proponere omnibus perspicua, ut Alexandri res pingeret, quas ut
tum quidem omnium in ore erant, ita ne apud posteros quidem oblivioni datum iri praevidit.
Quod quidem consilium imprudenter ille negligens impetu animi et quadam artis libidine eu-
piditatequc rerum singularum et obscurarum ad prorsus alias adductus est res fingendas.
Ialysum enim maluit pingere et Cydippen aliaque huiuscemodi, quae quid sibi voluerint hodie
110 divinamus quidem.

XII.

Atque Homerus quidem duplex genus lia-bet et personarum agentium et rerum actarum,
alterum eorum, quae sub adspectum cadunt, alterum quae non cadunt. In picturis alterum
non potest discerni ab altero, quoniam in iis omnia sub adspectum cadunt, idque pari modo.

Iam si Caylus imagines actionum, quae non cadunt sub adspectum, continuo ordine
componit cum non conspicuarum imaginibus, si in picturis mixtarum actionum, quibus per-
sonae et conspicuae et non conspicuae intersunt, non monstrat, aut potius monstrare non poÎ‡
test, quomodo hae, quae nisi picturam spectantibus conspicuae esse non possunt, ita possint
fingi, ut ab agentibus in pictura ipsa personis non cernantur, vel certe non cerni possint videri,
fieri non potest, quin et tota imaginum series et singulae plures imagines prorsus turbatae et
mirae et inter se dissentientes videantur.

Quamquam hoc vitium eos non turbabit, qui Homeri carmina in manibus tenent. Multo
autem gravius est, quod, si a pictore personae conspicuae non discernuntur a non conspicuis,
necessario quibus hae superiores praestant illis, tolluntur virtutes propriae.

