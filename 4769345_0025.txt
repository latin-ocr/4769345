17

 

cuspidem arcui, magnus curvatusque arcus remittitur cum* strepitu, nervus stridet, sagitta
emicat, avideque scopum petit.

Quae descriptio praestans Gaylum non poterat effugere. Quid igitur est quod eam in-
commodam iudieaverit artifici? quid erat quod concionem, deorum consultantium potantiumque
ei haberet aptiorem? utraque res ea est, quae oculis cernatur. Iam quid aliud opus est ar-
tifici ad picturas penicillo imitandas nisi res oculis conspicuae?

Nodus rei in eo positus est, quod quamvis utrumque propositum, ut oculis conspicuum,
possit pingi, ed tamen hoc ab illo differt, quod exstat in illo res conspicua quidem, sed pro·
grediens, cuius singulae partes deinceps temporis decursu eveniunt, in hoc aetio conspicua et
ipsa, nee tamen progrediens. Quod si pingendi ars, quoniam signis materiisque ad imita-
tionem utitur, quae nisi in spatio non possunt coniungi, non habet quo temporum varietatem
distinguat, actiones tempore progredientes ipsae non sunt pictoris, qui non potest se non con-
tinere in pingendis, vel actionibus continuo ordine iuxta positis vel corporibus solis, quae ha-
bitu gestuque significent, quid agant. Longe aliter ars poetica. ’

XVI.

Sed ut rem e principiis deducam, ita concludo: Si pingendi ars ad imitationem suam
longe aliis utitur materiis et signis atque ars poetica, figuris et coloribus in spatio coniunctis
illa, haec- sonis distinctis et tempore disiunctis, si signa sine dubio non possunt non esse ac-
comodata rei significatae, signa continuo ordine iuxta posita nisi res, quae alia iuxta aliam,
vel quarum singulae partes continuo ordine simul sint propositae, contra signa, quac temporis
decursu inter se excipiunt, nisi reS, quae ipsae, vcl quarum partes alia aliam sequantur, non
possunt significare. ’

Iam cum res, quae iuxta positae sunt, vel quarum partes aliae sunt iuxta alias, eor·
pora nominentur, pingendi ars nihil fere nisi corpora et quae in iis conspicuae apparent qua-
litates fingere potest. Α Contra cum res, quae ipsae vel quarum partes alia aliam sequuntur
actiones nominentur, poesis nihil fere nisi actiones proponit. Quamquam corpora non solum
existunt in spatio, sed etiam temporum vicissitudini sunt subiecta. Nam cum permaneant,
quovis temporis momento formam ordinemque, quem habent, mutare possunt. Quarum muta-
tionum cum unaquaeque causa aliqua sit effecta ‘et ipsa aliam possit efficere, ut corpora in
media quasi actione possint esse posita, ars pingendi actiones quodammodo potest imitari, nec
tamen eas potest significare nisi corporum concursu.

Contra actiones non per se fiunt, sed per animantia quaedam. Quae cum sint corpora,
vel corporum formis induantur, ars poetica corpora etiam describit, non tamen aliter nisi ita,

ut ea per actiones significet.
3

