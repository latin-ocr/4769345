3

 

faciemque eius ad focum stantis calefactam rubram ardentemque depingat, nisi ex opere pic-
toris aliquo cognosci non poterat, labore defatigari vires, ardore rubescere faciem? atque cum
Lucretius commutationes temporum anni quadripertitas describat, easque una cum comitatu
earum rerum, quas ipsae sive in aere sive in terra ex rerum natura proferunt, nobis proponat,
num eum putas uuum diem, non per annum saltem vixisse, negasque eas commutationes usu
eum cognovisse, ut nisi pompa, in qua statuae earum circumferebantur, doctus eas non possit
describere? a 'statuis demum illis Horarum veterem illam poetarum artem didicit viva fingendi
quae non vivunt? Nonne, cum Vergilius Araxem dicat „pontem indignatum,“ haec imago sane
digna poeta fluminis ripas excedentis pontemque ipsi impositum scindentis omni nudatur venus—
tate, si potita his verbis artificium aliquod designat, quo hic Amnis pontem revera rumpens
fingitur. — Quorsum eiusmodi explicationes, quae locos vel maxime dilucidos poetae abiudiccnt‚
ut ex iis pictoris nescio cuius pelluceat commentum?

Doleo, quod Polymetis ille, qui liber ceteroquin maximo usui possit esse, inepto iilo
commento antiquis poetis propriam mentem cogitationemque abiudicandi neque quidquam nisi
alienae cognitionem relinquendi tantum taedii optimisque scriptoribus plus detrimenti afferat,
quam ne maxime quidem insulsae interpretationes eorum'unquam possunt afferre, qui verborum
pondera sine arte examinant. Neque minus doleo, quod Spencio antecessit Addison, qui lau·
dabili studio ductus, antiqua artificia ad interpretationem poetarum adhibendi, et ipse parum
diiudicabat,'quae artificis imitatio poetam deceat, quae laudi eius obtrectet.

Vm.

De similitudine, quae fingendi arti est cum poetica, Spence mira est allucinatus.
Hanc enim putat tam propinqua cognatione cum illa apud veteres coniunctam fuisse, ut sem·
per idem sequerentur, neque unquam aut poeta ab artificis aut artifex a poetae consiliis dis-
cederet. Artem autem poeticam multo latiorem esse, multisque abundare venustatibus, quas
artifex nunquam vposset attingere, variisque de causis has a poeta saepe illis, quas artifex imi-
tari posset, praeferri, ne in mentem venit quidem Spencio. Quo factum est, ut vel minima,
quae ei occurrit, poetarum artificumque discrepantia, eum adeo perturbaret, ut mirum quantum

tergiversaretur.
Nam cum poetae veteres Bacchum plerumque cornibus instructum fingant, valde mi·-

rans sponoe, haec cornua tam raro conspici in statuis eius, modo hac modo illa causa id
factum esse putat, velut inscitia eorum, qui rebus antiquis studerent, vel cornuum brevitate,
quae fortasse uvis et hedera, quibus dei illius caput ornari solebat, fuerint tecta. Denique
versat se et torquet, quae sit vera causa nullo modo suspicans. Iam vero constat, cornua
Baccho non naturaliter fuisse innata, qualia crant Faunorum 01 Satyrorum, sed ad frontem

